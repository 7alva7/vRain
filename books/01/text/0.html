<h2 class="wikisectiontitle">《序》<span style="margin-left: 10px; font-size: 14px; float: right;">[<a href="wiki.pl?if=gb&amp;chapter=870397">查看正文</a>] [<a href="wiki.pl?if=gb&amp;chapter=870397&amp;action=editchapter" rel="nofollow">修改</a>] [<a href="wiki.pl?if=gb&amp;chapter=870397&amp;action=history" rel="nofollow">查看歷史</a>]</span></h2>

<table style="width: 100%;"><tbody><tr class="result" id="p2"><td class="ctext" style="width: 60px;" valign="top">1 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext"><span id="lib5576.13" class="libtarget"><a href="http://ctext.org/library.pl?if=gb&amp;file=5576&amp;page=13"></a></span><span id="lib5576.12" class="libtarget"><a href="http://ctext.org/library.pl?if=gb&amp;file=5576&amp;page=12"></a></span><span id="lib5576.12" class="libtarget"><a href="http://ctext.org/library.pl?if=gb&amp;file=5576&amp;page=12"></a></span>序詩經集傳<span class="inlinecomment">南宋 朱熹</span></td></tr><tr class="result" id="p3"><td class="ctext" style="width: 60px;" valign="top">2 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext">詩經集傳原序</td></tr><tr class="result" id="p4"><td class="ctext" style="width: 60px;" valign="top">3 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext">或有問於予曰：詩何為而作也？</td></tr><tr class="result" id="p5"><td class="ctext" style="width: 60px;" valign="top">4 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext">予應之曰：人生而靜，天之性也。感於物而動，性之欲也。夫旣有欲矣，則不能無思。旣有思矣，則不能無言。旣有言矣，則言之所不能盡，而發於咨嗟咏歎之餘者，必有自然之音響節族<span class="inlinecomment">音奏</span>而不能已焉。此詩之所以作也。</td></tr><tr class="result" id="p6"><td class="ctext" style="width: 60px;" valign="top">5 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：然則其所以教者何也？</td></tr><tr class="result" id="p7"><td class="ctext" style="width: 60px;" valign="top">6 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=13" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：詩者人心之感物，而形於言之餘也。心之所感有邪正。故言之所形有是非。惟聖人在上，則其所感者無不<span id="lib5576.14" class="libtarget"><a href="http://ctext.org/library.pl?if=gb&amp;file=5576&amp;page=14"></a></span><span id="lib5576.13" class="libtarget"><a href="http://ctext.org/library.pl?if=gb&amp;file=5576&amp;page=13"></a></span>正，而其言皆足以為教。其或感之之雜，而所發不能無可擇者，則上之人，必思所以自反，而因有以勸懲之。是亦所以為教也。昔周盛時，上自郊廟朝廷，而下達於鄉黨閭巷，其言粹然無不出於正者。聖人固已協之聲律，而用之鄉人，用之邦國，以化天下。至於列國之詩，則天子巡守，亦必陳而觀之，以行黜陟之典。降自昭穆而後，寖以陵夷。至於東遷，而遂廢不講矣。孔子生於其時，旣不得位，無以行勸懲黜陟之政。於是特舉其籍，而討論<span id="lib5576.15" class="libtarget"><a href="http://ctext.org/library.pl?if=gb&amp;file=5576&amp;page=15"></a></span><span id="lib5576.14" class="libtarget"><a href="http://ctext.org/library.pl?if=gb&amp;file=5576&amp;page=14"></a></span>之，去其重複，正其紛亂。而其善之不足以為法，惡之不足以為戒者，則亦刊而去之，以從簡約，示久遠，使夫學者，卽是而有以考其得失，善者師之，而惡者改焉。是以其政雖不足以行於一時，而其教實被於萬世。是則詩之所以為教者然也。</td></tr><tr class="result" id="p8"><td class="ctext" style="width: 60px;" valign="top">7 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=15" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：然則國風雅頌之體，其不同若是何也？</td></tr><tr class="result" id="p9"><td class="ctext" style="width: 60px;" valign="top">8 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=15" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：吾聞之。凡詩之所謂風者，多出於里巷歌謡之作，所謂男女相與詠歌，各言其情者也。惟周南召南，親被文王之化以成德，而人皆有以得其性情之正。故<span id="lib5576.16" class="libtarget"><a href="http://ctext.org/library.pl?if=gb&amp;file=5576&amp;page=16"></a></span><span id="lib5576.15" class="libtarget"><a href="http://ctext.org/library.pl?if=gb&amp;file=5576&amp;page=15"></a></span>其發於言者，樂而不過於淫，哀而不及於傷。是以二篇獨為風詩之正經。自邶而下，則其國之治亂不同，人之賢否亦異，其所感而發者，有邪正是非之不齊。而所謂先王之風者，於此焉變矣。若夫雅頌之篇，則皆成周之世，朝廷郊廟樂歌之詞，其語和而莊，其義寬而密。其作者，往往聖人之徒。固所以為萬世法程，而不可易者也。至於雅之變者，亦皆一時賢人君子，閔時病俗之所為，而聖人取之。其忠厚惻怛之心，陳善閉邪之意，尤非後<span id="lib5576.17" class="libtarget"><a href="http://ctext.org/library.pl?if=gb&amp;file=5576&amp;page=17"></a></span><span id="lib5576.16" class="libtarget"><a href="http://ctext.org/library.pl?if=gb&amp;file=5576&amp;page=16"></a></span>世能言之士，所能及之。此詩之為經，所以人事浹於下，天道備於上，而無一理之不具也。</td></tr><tr class="result" id="p10"><td class="ctext" style="width: 60px;" valign="top">9 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=17" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：然則其學之也，當奈何？</td></tr><tr class="result" id="p11"><td class="ctext" style="width: 60px;" valign="top">10 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=17" class="sprite-photo" title="" rel="nofollow"><div style="display: inline;"></div></a></div></td><td class="ctext">曰：本之二南，以求其端，參之列國，以盡其變，正之於雅，以大其規，和之於頌，以要其止。此學詩之大旨也。於是乎，章句以綱之，訓詁以紀之，諷詠以昌之，涵濡以體之，察之情性隱微之間，審之言行樞機之始，則脩身及家，平均天下之道，其亦不待他求，而得之於此矣。問者唯唯而退。餘時方輯詩傳。因悉次是語，以冠其篇云。</td></tr><tr class="result" id="p12"><td class="ctext" style="width: 60px;" valign="top">11 <a href="#" onclick="showDic(this); return false;"><img src="more.gif" border="0"></a><div style="display: inline-block; zoom: 1; *display: inline;'"><a href="#" onclick="showDic(this); return false;"></a><a href="library.pl?if=gb&amp;file=5576&amp;page=18" class="sprite-photo" title="" rel="nofollow"><div style="display: inline;"></div></a></div></td><td class="ctext"><span id="lib5576.18" class="libtarget"><a href="http://ctext.org/library.pl?if=gb&amp;file=5576&amp;page=18"></a></span><span id="lib5576.17" class="libtarget"><a href="http://ctext.org/library.pl?if=gb&amp;file=5576&amp;page=17"></a></span>淳熈四年丁酉冬十月戊子新安朱熹序</td></tr></tbody></table>